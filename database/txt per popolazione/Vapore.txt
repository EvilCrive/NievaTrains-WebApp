Una locomotiva a vapore è un veicolo ferroviario azionato da un motore a vapore e destinato alla trazione ferroviaria di vagoni merci o carrozze passeggeri. Fu inventata da diversi tecnologi (tra cui Richard Trevithick e George Stephenson) all'inizio del XIX secolo, la locomotiva a vapore rivoluzionò il sistema dei trasporti su rotaia permettendo il passaggio da quelli a trazione animale a quelli a trazione meccanica.

Sostituita da altri sistemi di trazione nel XX secolo (la trazione elettrica e la trazione motori endotermica) a causa della bassa potenza e del modesto rendimento, la trazione a vapore resta fondamentale nello sviluppo della tecnologia anche per il contributo nella termodinamica.

Nella tecnica ferroviaria si definisce "locomotiva" l'insieme della motrice e del tender[Nota 1]. Qualora le scorte di acqua e di combustibile non vengano trasportate su un veicolo apposito ma sulla macchina, il mezzo viene denominato locomotiva-tender (o locotender)
Una locomotiva a vapore è una macchina termica ad alta pressione che utilizza il ciclo Rankine in un Motore a combustione esterna, che impiega la combustione nel Generatore di vapore per produrre vapore acqueo con cui è alimentata e azionare quindi un motore a vapore[Nota 3]. Il moto alternativo da esso generato viene trasmesso con il Meccanismo biella-manovella, alle ruote e da esse trasformato nel Moto circolare che serve a far avanzare la locomotiva.

L'autonomia della locomotiva dipende dalla quantità di combustibile e d'acqua presenti a bordo. Al tempo del suo uso generale ciò implicava che gli impianti di rifornimento del combustibile e dell'acqua dovessero essere collocati a intervalli regolari tali da consentire, anche nelle condizioni di funzionamento più sfavorevoli, che la locomotiva potesse viaggiare senza bisogno di rifornimenti intermedi non necessari. La necessità di disporre di adeguate e continue riserve idriche in prossimità dell'infrastruttura ferroviaria, rappresentò uno dei maggiori vincoli allo sviluppo della Rete ferroviaria, al quale si fece fronte avvicinando Linea ferroviaria ai corsi d'acqua o alle sorgenti e allacciando i rifornitori agli acquedotti civici o costruendone di nuovi[3][Nota 4].

Nonostante il modesto rendimento termico (mai superiore all'10% teorico, in realtà compreso tra il 4 e il 7%[4]) la locomotiva a vapore ha tenuto a lungo testa agli altri sistemi di trazione per la sua semplicità costruttiva e di condotta derivante, in gran parte, dalla propria possibilità di adeguare quasi automaticamente il proprio regime di funzionamento alle caratteristiche della linea e, quindi, dei servizi grazie al tiraggio forzato[5]. 