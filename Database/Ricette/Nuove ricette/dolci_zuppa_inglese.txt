(cambiare immagine)

657 CALORIE PER PORZIONE

Difficoltà: Media
Preparazione: 60 min
Cottura: 50 min
Dosi per: 4 pezzi
Costo: Medio 

PRESENTAZIONE

La pasticceria è frutto di tre caratteristiche. La prima è la perfezione: la pasticceria è pura chimica. Un esempio? La torta magica, una torta che si compone di 3 strati differenti la cui magia non esisterebbe senza gli studiati equilibri. La seconda caratteristica è l'errore: dolci importantissimi come la caprese campana o la ganache francese sono nati proprio da una dimenticanza. Per finire la pasticceria è anche commistione e trasformazione di grandi classici come la Saint Honorè o il trifle, dolce inglese che probabilmente ha ispirato questa ricetta: la zuppa inglese. La zuppa inglese è un famosissimo dolce, classificato tra i prodotti di pasticceria tipici dell'Emilia Romagna e divenuto un classico italiano, con debite varianti da regione a regione. Preparare la zuppa inglese non è per niente difficile; realizzando per tempo le due basi di cui si compone, sarà facilissimo assemblarla e servirla come dessert in una giornata speciale! Come resistere a questo dolce al cucchiaio composto, nel nostro caso, da strati di pan di spagna bagnati con alchermes su cui si adagia dolce e lieve una crema pasticcera al cioccolato alternata a quella alla vaniglia! Se avete tutti gli ingredienti necessari, siamo pronti per iniziare a cucinare la zuppa inglese!

INGREDIENTI


Ingredienti (per un pan di spagna da 18 cm)
    Uova (circa 2 medie) 110 g 
    Farina 00 30 g 
    Fecola di patate 30 g 
    Zucchero 60 g 
    Sale fino 1 pizzico 
    Baccello di vaniglia ½ 

Per la crema pasticcera
    Latte intero 400 g 
    Panna fresca liquida 100 g 
    Tuorli (di circa 4 uova media) 72 g 
    Amido di mais (maizena) 45 g 
    Zucchero 140 g 
    Baccello di vaniglia 1 
    Cioccolato fondente 50 g 

Per guarnire
    Alchermes 100 g 
    Cacao amaro in polvere q.b. 

PASSO PASSO
-

PREPARAZIONE

Per preparare la zuppa inglese cominciate realizzando il pan di spagna. In una ciotola versate le uova a temperatura ambiente e sbattetele con le fruste mentre versate lo zucchero un po' alla volta 1. Lavorate per una decina di minuti o finché il composto non diventa chiaro e spumoso: potrete inoltre fare la prova lasciando che l'impasto tracci un segno come se scrivesse 2. Quindi sistemate un colino nella ciotola e versate al suo interno la farina e la fecola di patate
Incorporate le polveri facendo movimenti delicati dal basso verso l'alto e assicurandovi che non restino residui sul fondo della ciotola 4. Versate l'impasto in uno stampo da 18 cm precedentemente imburrato e infarinato 5. Livellate la superficie aiutandovi con una leccapentole e cuocete in forno preriscaldato, in modalità statica a 160° per circa 40 minuti riponendo la leccarda sul ripiano più basso (non a contatto con la base); lasciate raffreddare e poi sformate
Nel frattempo occupatevi della crema pasticcera. Versate latte e panna in un pentolino 7, estraete i semi di vaniglia, tenendoli da parte, dal baccello e versate quest'ultimo nel pentolino. Fate scaldare lasciando sfiorare il bollore 8. Intanto versate la polpa di vaniglia sui tuorli
aggiungete lo zucchero, sbattete rapidamente e poi setacciate l'amido di mais 11. Mescolate e a questo punto latte e panna dovrebbero essere caldi, quindi scartate il baccello.
e versate un paio di mestolate nel composto di uova per diluirlo 13. Dopodiché riversate nel tegame 14 e mescolate con una frusta mentre cuocete per qualche minuto. Non appena la crema si addensa potrete spegnere la fiamma.
Dividete la crema in due ciotole 16 e in una versate il cioccolato 17. Approfittate del fatto che sia ancora molto calda per aiutarvi a scioglierlo, quindi coprite entrambe le creme con la pellicola a contatto e lasciate intiepidire.
Recuperate il pan di spagna pronto e raffreddato, utilizzatene 70 g, tagliatelo a fette verticali spesse 1 cm 19, dopodiché rifilate affinché i pezzi possano entrare in 4 bicchieri da 150 ml di capienza 20. Inzuppate, non troppo, il pan di spagna con l'alchermes.
e procedete versando prima un po' di crema al cioccolato 22 e poi quella classica 23. Date qualche colpo sotto al bicchiere, in modo da distribuire uniformemente il tutto e poi ricominciate con gli strati di pan di spagna inzuppati.
e le due creme 25. Livellate la superficie con una spatola e ripetete per tutti gli altri bicchieri. Alla fine riponeteli in frigorifero a rassodare per almeno un paio d'ore 26. Spolverizzate con il cacao amaro i vostri bicchieri di zuppa inglese prima di servire e buon appetito.
