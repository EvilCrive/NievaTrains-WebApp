628 CALORIE PER PORZIONE
	
    Difficoltà: Media
    Preparazione: 60 min
    Cottura: 45 min
    Dosi per: 12 pezzi
    Costo: basso 

----------------------------------------------------------------------------------------------------------

INGREDIENTI

Ingredienti per circa 12 arancini
    Zafferano 1 bustina 
    Burro 30 g 
    Riso vialone nano 500 g 
    Sale fino 1 pizzico 
    Acqua 1,2 l 
    Caciocavallo stagionato da grattugiare 100 g 

per il ripieno al ragù
    Sale fino q.b. 
    Pepe nero q.b. 
    Cipolle ½ 
    Burro 25 g 
    Maiale macinato 100 g 
    Olio extravergine d'oliva q.b. 
    Passata di pomodoro 200 ml 
    Pisellini 80 g 
    Caciocavallo fresco 50 g 
    Vino rosso 50 ml 

Per il ripieno al prosciutto
    Prosciutto cotto in una sola fetta 30 g 
    Mozzarella 60 g 

Per la pastella
    Farina 00 200 g 
    Sale fino 1 pizzico 
    Acqua 300 ml 

Per impanare e friggere
    Pangrattato q.b. 
    Olio di semi q.b. 

------------------------------------------------------------------------------------------------------------

PRESENTAZIONE
Gli arancini di riso (o arancine), vanto della cucina siciliana, sono dei piccoli timballi adatti ad essere consumati sia come spuntino che come antipasto, primo piatto o addirittura piatto unico. In Sicilia si trovano ovunque e in ogni momento, sempre caldi e fragranti nelle molte friggitorie: di città in città spesso cambiano forma e dimensioni, assumendo fattezze ovali, a pera o rotonde, a seconda del ripieno. Si possono contare circa 100 varianti: dalla più classica al ragù e al prosciutto, a quelle più originali come al pistacchio e al nero di seppia! Noi oggi vi presentiamo le due classiche intramontabili, al ragù di carne di maiale e piselli e al prosciutto e mozzarella; voi quale preferite?

------------------------------------------------------------------------------------------------------------

PASSO PASSO

-Cucocere il riso, aggiungere zafferano, burro e formaggio. Lasciarlo a raffreddare completamente
-Stufare la cipolla, unire il macinato, sfumare col vino e aggiungere la passata di pomodoro
-A metà cottura aggiungere i piselli
-Preparare i ripieni (caciocavallo, prosciutto cotto, mozzarella)
-Formare gli arancini aggiungendo al riso il ragu (o il prosciutto) e il caciocavallo
-Preparare la pastella
-Friggere gli arancini

------------------------------------------------------------------------------------------------------------

PREPARAZIONE
Per preparare gli arancini di riso, iniziate lessando il riso in 1,2 l di acqua bollente salata, in modo da far si che, a cottura avvenuta, l'acqua sia stata completamente assorbita (questo permetterà all'amido di rimanere tutto in pentola e otterrete un riso molto asciutto e compatto). Fate cuocere per circa 15 minuti, poi sciogliete lo zafferano in pochissima acqua calda e unitelo al riso ormai cotto . Unite anche il burro a pezzetti.
Unite il formaggio grattugiato, mescolate bene per amalgamare il tutto, dopodiché  versate e livellate il riso su un vassoio ampio e basso e copritelo con la pellicola, per farlo rafferddare completamente, la pellicola eviterà che la superficie del riso si secchi. Lasciate riposare il riso per un paio di ore fuori dal frigorifero. 

Intanto dedicatevi al ripieno al ragù: mondate e affettate finemente la cipolla.
Fate stufare la cipolla tritata in un tegame con 2 cucchiai d’olio e il burro, poi unite la carne macinata; fatela rosolare a fuoco vivace, quindi aggiungete il vino e lasciatelo sfumare.
A questo punto aggiungete la passata di pomodoro, aggiustate di sale e di pepe a piacere e fate cuocere a fuoco lento coperto per almeno 20 minuti. A metà cottura, aggiungete i piselli (11-12) (se necessario potete aggiungere pochissima acqua calda perchè il ragù dovrà risultare ben rappreso e non liquido).

Mentre i piselli si cuociono tagliate a cubetti il caciocavallo, il prosciutto cotto e la mozzarella. Avrete così pronti tutti i ripieni.

Una volta che il riso si sarà raffreddato completamente (ci vorranno almeno un paio di ore), potrete formare gli arancini, per aiutarvi nella formazione tenete vicino una ciotola colma di acqua così da potervi inumidirvi le mani. Prelevate un paio di cucchiai di riso per volta (circa 120 gr di riso), schiacciate il mucchietto al centro del mano formando una conca e versateci all'interno un cucchiaino di ripieno al ragù, aggiungete qualche cubetto di caciocavallo.
Quindi richiudete la base dell'arancino con il riso e modellatelo dandogli una forma a punta: potete dare questa forma a tutti gli arancini farciti con il ragù. Mentre per il ripieno al prosciutto, farcite ciascun arancino (formato circa da 130 gr di riso) con dadini di prosciutto e mozzarella. Il ripieno con questo tipo di ripieno viene tradizionalmente detto "al burro"
e modellateli dandogli una forma rotonda. 

Ora che avete tutti gli arancini pronti, preparate la pastella: in una ciotola versate la farina setacciata, un pizzico di sale e l'acqu a filo. Mescolate accuratamente con una frusta per evitare che si formino grumi.
Quindi tuffate gli arancini, uno ad uno, nella pastella avendo cura di ricoprirli interamente e rotolateli nel pangrattato.
In un pentolino scaldate l'olio e portatelo alla temperatura di 170°, a quel punto friggete un arancino alla volta o massimo due per non abbassare la temperatura dell'olio: quando saranno ben dorati potrete scolarli ponendoli su un vassoio foderato con carta assorbente 


