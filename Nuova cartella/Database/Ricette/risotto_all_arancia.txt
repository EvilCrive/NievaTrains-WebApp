473 CALORIE PER PORZIONE

Difficoltà: Facile
Preparazione: 10 min
Cottura: 20 min
Dosi per: 4 persone
Costo: Basso 

PRESENTAZIONE

Il risotto all'arancia è un primo piatto semplice, fresco e delicato, come il suo "cugino" al limone adatto ad una cenetta romantica e perfetto per i vegetariani.
Il suo aroma è dovuto alle zeste di arancia in esso contenute che sprigionano un piacevole e fresco profumo; il succo d’arancia presente nel risotto da il tocco finale a questo primo piatto a base di agrumi molto particolare e gustoso.

INGREDIENTI

Riso Carnaroli 350 g 
Cipolle 1 
Burro 50 g 
Arance biologica 1 
Grana Padano DOP da grattugiare 30 g Vino bianco q.b. 
Erba cipollina tritata 3 cucchiai Sale fino q.b. 
Pepe bianco q.b. 
Brodo vegetale 1 litro 

PASSO PASSO
- Spremete l'arancia e tenete il succo da parte;
- Tagliate a bastoncini la scorza e sbollentatela in poca acqua;
- Tritate la cipolla nel burro fuso, unite il riso e tostatelo;
- Sfumate con del vino bianco e unite il succo d'arancia;
- Qualche minuto prima del termine della cottura aggiugete i bastocini d'arancia, erba cipollina, sale e pepe;
- Mantecare con burro e grana padano.

PREPARAZIONE

Per preparare il risotto all'aranciaria, cominciate lavando l'arancia e prelevandone la buccia con un pelapatate avendo cura di asportare il meno possibile la parte bianca (che risulterebbe amara); spremete l’arancia e tenete il succo da parte. Tagliate la scorza asportata in zeste (bastoncini) piuttosto fini che farete leggermente sbollentare in un tegame contenente un paio di dita di acqua e poi scolerete.
Sbucciate e tritate finemente la cipolla, fatela soffriggere nel burro fuso quindi aggiungete il riso che farete tostare per qualche minuto; sfumate il riso con uno spruzzo di vino bianco dopodiché aggiungete il succo d’arancia.
Sempre mescolando, portate a termine la cottura del riso aggiungendo poco brodo ogni volta che servirà. Qualche minuto prima di fine cottura, aggiungete le zeste d’arancia, l’erba cipollina e regolate eventualmente di sale e di pepe bianco macinato. Una volta spento il fuoco aggiungete il Grana Padano DOP grattugiato e una noce di burro per mantecare. Servite immediatamente guarnendo il piatto con fettine e zeste di arancia e, volendo, qualche filo di erba cipollina.