calorie: 450

Difficoltà: Facile
Preparazione: 10 min
Cottura: 15 min
Dosi per: 4 persone
Costo: Medio 

-----------------------------------------------------------------

PRESENTAZIONE
Pasta alla gricia

La pasta alla gricia è uno dei piatti più famosi della cucina laziale, considerata l’antenata della pasta all'amatriciana.
In comune con la ricetta dell’amatriciana infatti c’è l’utilizzo del guanciale e del Pecorino romano. La differenza principale invece sta nel sugo di pomodoro, assente nella pasta alla gricia poiché la sua origine sarebbe addirittura antecedente all’importazione del pomodoro in Europa. Si dice la pasta alla gricia sia stata inventata dai pastori laziali, che con i pochi ingredienti che avevano a disposizione al ritorno dai pascoli preparavano un piatto così semplice ma altrettanto gustoso e sostanzioso.

---------------------------------------------------------------------


INGREDIENTI
Rigatoni 320 g 
Guanciale (già pepato) 250 g 
Pecorino romano da grattugiare 60 g 
Sale fino q.b. 

------------------------------------------------------------------

PASSO PASSO

- Fate bollire l'acqua;
- Tagliate il guanciale a fette spesse un centimetro;
- Separate l'eventuale cotenna;
- Buttate la pasta;
- Cuocetelo per una decina di minuti in una padella a fuoco medio;
- Grattugiate del pecorino;
- Aggiugengete un cucchiaio di acqua di cottura al guanciale;
- Scolate la pasta nella padella, conservando l'acqua di cottura;
- Saltate per circa un minuto e aggiungete altro pecorino;
- Aggiungete un altro cucchiaio di acqua di cottura.

-----------------------------------------------------------------------

PREPARAZIONE

Per preparare la pasta alla gricia come prima cosa ponete sul fuoco una pentola colma d'acqua che servirà per la cottura della pasta. A questo punto prendete il guanciale e ricavate delle fette spesse 1 cm. Poi separate la cotenna eventualmente presente (potete conservarla in frigo e riutilizzarla in altre ricette, come delle zuppe) e dalle fette ottenete delle listarelle spesse circa mezzo cm. In una padella già calda versate il guanciale, senza aggiungere altri grassi; lasciatele sfrigolare a fuoco medio per una decina di minuti finché non sarà diventato dorato e croccante, facendo attenzione a non bruciarlo. Nel frattempo l'acqua sarà arrivata a bollore, salate e cuocete la pasta; mentre la pasta cuoce grattugiate finemente il Pecorino. Quando alla pasta mancheranno 2 minuti dalla fine della cottura, rallentate la cottura del guanciale versando una mestolata d’acqua di cottura della pasta (la cottura del guanciale si bloccherà e l'amido rilasciato dalla pasta creerà una piacevole cremina). Agitate un po’ la padella per smuovere i pezzetti di guanciale.
A questo punto la pasta è cotta, scolatela direttamente nel condimento, conservando l'acqua di cottura. Saltate per circa 1 minuto, scuotendo la padella e mescolando. Poi togliete la padella dal fuoco, spolverizzate con un un terzo del Pecorino grattugiato e aggiungete ancora poca acqua di cottura al bisogno.
Mescolate e saltate ancora la pasta; noterete che si sarà creata una gustosa cremina. Potete impiattare la pasta alla gricia e guarnire ciascun piatto con il Pecorino rimasto.
