A partire dalla struttura in HTML si è cercato di rendere più efficiente la navigazione del sito tramite tab.
Sono stati inseriti gli attributi "tabindex", per dare un ordine prioritario alle tabulazioni e permettere
di saltare agevolmente sezioni della pagina tramite ancore.

Tutte le immagini sono state marcate con appositi tag alt.

Inoltre ogni link è reso distinguibile da ogni altro elemento tramite appositi CSS, hover e visited. 
Al top di ogni pagina è presente una navbar che aiuta il visitatore a navigare nel sito e ad orientarsi in esso,
evidenziando in ogni momento il nome della pagina in cui ci si trova.
Un ulteriore aiuto all'utente, viene fornito dal breadcrumb. Esso tiene traccia del percorso
effettuato tra le pagine del sito, consentendo di tornare facilmente alle pagine visitate pre-cedentemente,
o comunque fornendo una chiara lettura dello sviluppo del sito.

Nei fogli di stile sono utilizzati unicamente web safe colors mantenendo sempre un alto contrasto tra il
colore di sfondo ed il colore delle scritte, per non intaccare la leggibilità delle ultime.

Inoltre, per evitare di confondere le persone con problemi visivi, i link vengono sempre rappresentati 
sottolineati e sempre dello stesso colore, fatta eccezione per le barre di navigazione dove è comunque chiaro
che le voci che compaiono sono link.

Sono  stati  inseriti  per  ogni  pagina  i  tag  meta:Content-Type,keywords,description,author e language.
Il tag languages indica che il sito è stato interamente scritto in italiano ma compaiono alcune parole inglesi,
le quali sono state affiancate dall’attributo: xml:lang=”en”.

Ogni foto di contenuto è stata arricchita di attributi alt e title che descrivono in maniera esaustiva ciò
che l’immagine ritrae. Per le immagini che sono state ritenute non di contenuto, e che sono così state inserite
tramite CSS, non è stato previsto l’uso di questi attributi, ritenendo la loro unica funzione quella di 
abbellimento, non portando informazione utile per la comprensione della pagina.
Mai sono state utilizzate immagini per riportare il testo, perciò il contenuto informativo rimane accessibile
anche quando fallisce il caricamento delle immagini o del CSS.
Ogni campo di un form è stato sempre corredato con una etichetta label e le varie voci sono state sempre raggruppate in fieldset.

Per migliorare l'accessibilità sono state integrate anche le funzionalità di aria-label, aria labelledby,
aria-current permettendo così una migliore lettura da parte degli screen reader.

Per garantire che il sito sia correttamente visualizzato e che rimanga accessibile sul maggior numero di browser
possibili si è verificata la validità di tutte le pagine, sia quelle statiche che quelle generate dinamicamente,
e sono stati effettuati dei test di visualizzazione su molteplici browser.

Per il testing del nostro sito abbiamo utilizzato i validatori online messi a disposizione dal W3C.
Per la parte di HTML e XML abbiamo utilizzato: https://validator.w3.org/
Per la parte di CSS abbiamo utilizzato: https://jigsaw.w3.org/css-validator/
Per il contrasto dei colori abbiamo utilizzato: https://webaim.org/resources/contrastchecker/
Infine ci siamo serviti di Lighthouse per verificare il corretto funzionamento delle pagine.
